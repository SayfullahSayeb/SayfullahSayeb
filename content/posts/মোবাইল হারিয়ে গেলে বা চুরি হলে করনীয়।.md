---
title: 'মোবাইল হারিয়ে গেলে বা চুরি হলে করনীয়। '
date: 2020-04-04T12:08:00.000+06:00
draft: false
---

অনেকেরই মোবাইল হারিয়ে গিয়ে বিব্রতকর অবস্থাতে পড়েন। গাড়িতে চলতে গিয়ে হয়ত মোবাইলটা চুরিও হয়ে যাচ্ছে। এ চুরি হওয়ার পর কি করবেন, সেটা হয়ত অনেকের জানা নাই। এ পোস্ট হতে জেনে নিন, মোবাইল হারিয়ে গেলে বা চুরি হলে কি করনীয়।

  

১. যদি আপনার মোবাইল ফোন চুরি যায় তাহলে যে থানার আওতাধীন এলাকা থেকে আপনার মোবাইল ফোন চুরি হয়েছে, চুরি হওয়া মোবাইলের আইএমইআই নম্বর উল্লেখ পূর্বক সেই থানায় মামলা করুন। আইএমইআই নম্বর উল্লেখ করতে না পারলে বা হারিয়ে ফেললে মোবাইল চুরি হওয়ার সময় মোবাইল ফোনে যে মোবাইল নম্বরটি চালু ছিল, তা উল্লেখ করুন।

  

২. যদি আপনার মোবাইল ফোন হারিয়ে যায় তাহলে যে থানার আওতাধীন এলাকা থেকে আপনার মোবাইল ফোন হারিয়ে গেছে, হারিয়ে যাওয়া মোবাইলের আইএমইআই নম্বর উল্লেখ পূর্বক সেই থানায় সাধারণ ডায়েরী (জিডি) করুন।

  

৩. মামলা/ জিডির কপিতে উল্লেখ থাকা পুলিশ অফিসারের সাথে যোগাযোগ রাখুন এবং আপনার মোবাইল ফোনের সর্বশেষ আপডেট জেনে নিন।

  

মোবাইল চুরি বা হারিয়ে গেলে অনেকেই মামলা বা জিডি করতে চান না।

  

কারণ:

১. কম দামী মোবাইল

২. মোবাইলে গুরুত্বপূর্ণ কিছু ছিল না।

৩. মোবাইল চুরি হলে বা হারিয়ে গেলে আর ফিরে পাওয়া য়ায় না।

৪. ইত্যাদি ইত্যাদি

  

তবুও মামলা/ জিডি করবেন কেনঃ

  

১) আপনার মোবাইল ব্যবহার করে কেউ অপকর্ম করলে ওটা যাতে আপনার ঘাড়ে না পড়ে সেজন্যে। আপনার চুরি হওয়া/ হারিয়ে যাওয়া মোবাইল বা মোবাইলে সংরক্ষিত তথ্য ব্যবহার করে কেউ যদি অপকর্ম করে, মামলা/ জিডির কপি দেখিয়ে সেটার দায় থেকে রক্ষা পেতে পারবেন।

  

২) মোবাইলটি ব্যবহৃত হলে ফিরে পাওয়া সম্ভব।

  

মেয়েদের জন্যে পরামর্শ:

  

মোবাইল ফোনে নিজেদের এমন কোন ছবি রাখবেন না যেটা প্রকাশ হওয়াটা আপনার জন্যে ক্ষতিকর হতে পারে।

  

যারা মোবাইলে ফেসবুক/ ইমেইল/ টুইটার ব্যবহার করেন তাদের জন্য পরামর্শ:

  

মোবাইল চুরি/ হারিয়ে যাওয়ার সাথে সাথে ফেসবুক পাসওয়ার্ড পাল্টিয়ে আইডি ডিএক্টিভ করে এক্টিভ করুন।

  

  

# হারানো মোবাইল খুঁজে না পাওয়া নিয়ে কিছু কথা  
  

১- প্রথমত জিডি করলেই যে মোবাইল সাথে সাথে খুঁজে পাবেন এমন না, অনেক সময় মোবাইল ব্যাবহার হয় না তখন খুঁজে পেতে দেড়ি হয়। এক্ষেত্রে থানার ডিউটি অফিসার এর সাথে যোগাযোগ রাখুন। তারা খুঁজে পেলে আপনার সাথে যোগাযোগ করবে।

  

২-অনেক সময় ভিক্টিমের সাথে যোগাযোগ করার নাম্বার বন্ধ থাকে,তখন বারবার যোগাযোগের চেষ্টা করা হলেও ভিক্টিমের সাথে যোগাযোগ করা যায়না তাই আপনার সাথে যোগাযোগের নাম্বারটি সচল রাখুন। 

  

৩- জিডি করা বা সার্চিং খরচের জন্য টাকা দিয়ে গ্রুপে এসে বলবেন না যে পুলিশকে টাকা দিলাম, চা-নাস্তা করালাম ইত্যাদি। প্রথমত জিডি করতে বা মোবাইল ট্রাক করার জন্য আপনার কোন প্রকার অর্থের লেনদেনের প্রয়োজন পড়বে না। যদি কেউ চায় তখন থানায় বসে যোগাযোগ করুন Cyber Crime Unit-র অফিসে। কথা বলতে পারেন দায়িত্বরত কর্মকর্তার সাথে এই নাম্বারে-০১৭৬৯৬৯১৫২২ । 

তাছাড়া আইন সবার জন্য সমান, আপনি যদি থানায় গিয়ে এ ধরনের পরিস্থিতিতে পড়েন তাহলে প্রমাণ সংরক্ষণ করুন, উপযুক্ত প্রমাণ নিয়ে দোষী পুলিশ অফিসারের বিরুদ্ধেও অভিযোগ করা যায়।