---
title: 'হারানো পরিচয়পত্র যেভাবে পাবেন। '
date: 2020-06-20T16:28:00.000+06:00
draft: false
---

জাতীয় পরিচয়পত্র হারিয়ে গেলে কিংবা নষ্ট হয়ে গেলে ফিরে পাওয়া সম্ভব মাত্র একদিনেই! বলা ভালো, মাত্র এক থেকে দেড় ঘণ্টার মধ্যেই আপনি পেয়ে যেতে পারেন মহামূল্যবান জাতীয় পরিচয়পত্র। কিভাবে?  
  

খুবই সহজে, শুধু মাথায় রাখতে নিচের কয়েকটি তথ্য- 

১- জাতীয় পরিচয়পত্র পাওয়ার জন্য আপনাকে নিকটতম থানায় জিডি করে জিডির মূল কপিসহ সংশ্লিষ্ট উপজেলা/থানা নির্বাচন অফিসারের কার্যালয়ে অথবা ঢাকায় জাতীয় পরিচয় নিবন্ধন অনুবিভাগে আবেদন করতে হবে।

  

২- তথ্যকেন্দ্রে গিয়ে বিনামূল্যে শুধু একটি ’হারানো ফর্ম’ নিন। এনআইডি নাম্বার জানা না থাকলে স্লিপ দেখিয়ে জেনে নিন আপনার এনআইডি নম্বর।

  

৩- এরপরে ভবনের বাইরে এসে ডাচ বাংলা মোবাইল ব্যাংকিং এর দোকান থেকে ৩৬৮ টাকা এনআইডি নম্বরে প্রেরণ করুন। ডাচ বাংলা মোবাইল ব্যাংকিং এর TRX (টাকা পাঠানোর পর মেসেজে নম্বর আসে) ফরমে লিখে দিন এবং প্রয়োজনীয় তথ্যাদি পূরণ করুন।

  

৪- সাথে যুক্ত করে দিন আপনার সাথে থাকা নির্বাচন কমিশন থেকে দেওয়া স্লিপ অথবা হারিয়ে গেলে তার জিডি কপি।

  

৫- যেকোনো দিন অফিস চলাকালীন ফরমটি ওই নিচতলাতেই বেলা ১২টার আগে জমা দিন। দুপুর ১টার মধ্যেই পেয়ে যাবেন আপনার জাতীয় পরিচয়পত্র।

  

৬- জরুরি ভিত্তিতে প্রাপ্তির জন্য খরচ ৩৬৮ টাকা। তবে বিনামূল্যে সব নিয়ম পালন করে জাতীয় পরিচয়পত্র তুলতে ১০ থেকে ৩০ দিন লাগবে।

  

  

নির্বাচন কমিশন জাতীয় পরিচয়পত্র সেকশন।

ঠিকানাঃ নির্বাচন ভবন, আগারগাঁও, ঢাকা-১২১৭।

ই-মেইলঃ info@nidw.gov.bd

হেল্পলাইনঃ 105, +88 01708-501261