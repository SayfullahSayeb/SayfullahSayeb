---
title: 'বিকাশ এবং ফেইসবুক প্রতারণা থেকে সাবধান! '
date: 2020-05-16T16:36:00.000+06:00
draft: false
tags: ['Cyber Crime']
---

[![](https://blogger.googleusercontent.com/img/b/R29vZ2xl/AVvXsEhSh7DEc-AYiKTp-7d5F91bYYJOFXjGR2N0dL3zzf4aQZkDVvjD-vpcSZZRhDc5lPyW23FQ_ZqlNvV4o4u3G7GpbZuD0Zz-JjcckSulXp3TDIwe1C5LLUVsBFYc4JQFtDpI3V1xKZv47UM/s320/PicsArt_05-16-11.48.28.png)](https://blogger.googleusercontent.com/img/b/R29vZ2xl/AVvXsEhSh7DEc-AYiKTp-7d5F91bYYJOFXjGR2N0dL3zzf4aQZkDVvjD-vpcSZZRhDc5lPyW23FQ_ZqlNvV4o4u3G7GpbZuD0Zz-JjcckSulXp3TDIwe1C5LLUVsBFYc4JQFtDpI3V1xKZv47UM/)

ইদানীং ফেইসবুক একাউন্ট হ্যাক এর ঘটনা বেড়ে গেছে। এর উল্লেখযোগ্য কারন হচ্ছে একটু অসাবধানতা। 

এখনকার সময় প্রায় ই দেখা যায় বিভিন্ন পোস্টের কমেন্টে "করোনাভাইরাসের জন্য ফেইসবুকের প্রতিষ্ঠাতা মার্ক জুকারবার্গ সকলকে ৫০০টাকা দিচ্ছে" ইত্যাদি আরো অনেক কিছু এবং এর সাথে একটা লিংক ও জুড়ে দেয় যে আপনি টাকা নিতে চাইলে এই সাইটে গিয়ে লগিং করুন।

এখন আসি মূল কথায়, ফেইসবুকের কথা না হয় বাদ ই দিলাম অন্যকোন মাধ্যমই আপনাকে কেন ৫০০টাকা দিতে যাবে? আর তারা দিলেও সেটা করোনাভাইরাস এ আক্রান্ত কোন দেশকে সহায়তা হিসেবে দিবে সেটা সরকার কে, ব্যাক্তি হিসেবে দেওয়ার প্রশ্নই ওঠে না। আর যদি সত্যিই দিয়ে থাকে তাহলে যে কমেন্ট করছে সে নিয়ে চুপ করে বসে না থেকে সবাইকে জানিয়ে বেড়াচ্ছে কেন??

এ সাইটে গেলে আপনার বিকাশ একাউন্টের নাম্বার, পিন নাম্বার, কত ব্যালেন্স আছে ইত্যাদি বিকাশের ব্যাপারে ইনফরমেশন নিয়ে নিচ্ছে। সাইটের এডমিন যদি কাস্টমার কেয়ার এ কল দিয়ে যদি বলে আমার বিকাশ একাউন্টের নাম্বার এটা এবং এই সিম হারিয়ে গেছে। আপনার দেওয়া একাউন্টের সকল ইনফরমেশন যদি হুবাহু মিলে যায় তবে আপনার একাউন্টের কি হবে সেটা অবশ্যই বলে দিতে হবে না।

বিকাশ বাদে এ সাইটে লগ ইন করার সময় ফেইসবুক আইডির নাম্বার / ইমেইল এবং পাসওয়ার্ড নিয়ে নিচ্ছে। এটা একটা ফিশিং সাইট।  আপনার দেওয়া সকল ইনফরমেশন তাদের কাছে সেইভ হয়ে আছে এবং তারা চাইলেই আপনার একাউন্টে লগইন করতে পারে। হ্যাক করা তাদের ইচ্ছা। তখন যত যাই করেন না কেন আইডি কোন ঝামেলা ছাড়া ব্যাক করার সপ্ন ভুলে যেতে হবে।

কোন বিশ্বস্ত সাইট ছাড়া কোথাও লোভের বসে ফেইসবুক আইডি লগইন করবেন না। এখনকার যুগে টাকা বিনামূল্য পাবেন এধরনের ভাবনা থেকে বেড়িয়ে আসুন। নিজে নিরাপদ থাকুন অন্যকে নিরাপদ রাখুন।